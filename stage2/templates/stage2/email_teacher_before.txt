Szanowni Państwo,

Od 7 stycznia do 18 lutego 2019 r. Państwa Uczniowie i Uczennice, którzy awansowali do II etapu Olimpiady Cyfrowej, realizują indywidualne projekty. Zadanie, jakie przed nimi postawiliśmy, to przygotowanie projektu zbiórki funduszy na określony cel w formie kampanii internetowej. Ze szczegółową treścią zadania i kryteriami oceny możecie Państwo zapoznać się tutaj: https://olimpiadacyfrowa.pl/zadania-drugi-etap2019/

Termin nadsyłania zadań upływa 18 lutego 2019 roku o godz. 23:59:59.

W dniu dzisiejszym uruchomiliśmy system, który pozwoli Uczestnikom i Uczestniczkom przesyłać rozwiązania.

Na podane przez Państwa adresy e-mail Uczestników i Uczestniczek Olimpiady Cyfrowej, którzy/które awansowali/awansowały do II etapu zostały wysłane indywidualne linki, dzięki którym otrzymają dostęp do systemu.

Uprzejmie prosimy o sprawdzenie, czy wszyscy otrzymali wiadomość z linkiem. Jeśli któryś z Uczestników nie otrzymał wiadomości, prosimy o informację na adres olimpiada@nowoczesnapolska.org.pl najpóźniej do poniedziałku 14 stycznia 2019 r. Zgłoszenie problemu powinno zawierać:
* imię, nazwisko, adres e-mail Uczestnika, który nie otrzymał wiadomości z linkiem,
* imię, nazwisko, adres e-mail Opiekuna/Opiekunki (zgodnie z danymi z formularza zgłoszeniowego).

W razie dodatkowych pytań prosimy kontaktować się z nami pod adresem olimpiada@nowoczesnapolska.org.pl.

Z pozdrowieniami,

Zespół Olimpiady Cyfrowej
fundacja Nowoczesna Polska
