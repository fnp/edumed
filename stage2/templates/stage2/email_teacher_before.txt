Szanowni Państwo,

Od 2 stycznia do 12 lutego 2018 r. Państwa Uczniowie i Uczennice, którzy awansowali do II etapu Olimpiady Cyfrowej, realizują projekty, na które składają się dwa zadania: http://olimpiadacyfrowa.pl/zadania-drugi-etap2018/

Termin nadesłania rozwiązań obu z nich upływa 12 lutego o godz. 23:59:59.

W dniu dzisiejszym uruchomiliśmy system, który pozwoli Uczestnikom i Uczestniczkom przesyłać rozwiązania.

Na podane przez Państwa adresy e-mail Uczestników i Uczestniczek Olimpiady Cyfrowej, którzy/które awansowali/awansowały do II etapu zostały wysłane indywidualne linki, dzięki którym otrzymają dostęp do systemu.

Uprzejmie prosimy o sprawdzenie, czy wszyscy otrzymali wiadomość z linkiem. Jeśli któryś z Uczestników nie otrzymał wiadomości, prosimy o informację na adres olimpiada@nowoczesnapolska.org.pl najpóźniej do środy 10 stycznia 2018 r. Zgłoszenie problemu powinno zawierać:
* imię, nazwisko, adres e-mail Uczestnika, który nie otrzymał wiadomości z linkiem,
* imię, nazwisko, adres e-mail Opiekuna/Opiekunki (zgodnie z danymi z formularza zgłoszeniowego).

W razie dodatkowych pytań prosimy kontaktować się z nami pod adresem olimpiada@nowoczesnapolska.org.pl.

Z pozdrowieniami,

Zespół Olimpiady Cyfrowej
fundacja Nowoczesna Polska
