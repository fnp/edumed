Szanowni Państwo,

Od 2 do 30 stycznia 2017 r. Państwa Uczniowie i Uczennice, którzy awansowali do II etapu Olimpiady Cyfrowej, realizują projekty, na które składają się cztery zadania. Termin nadesłania rozwiązania pierwszego z nich upływa w najbliższy poniedziałek (16 stycznia) o godz. 23:59:59.

W dniu dzisiejszym uruchomiliśmy system, który pozwoli Uczestnikom i Uczestniczkom nadsyłanie rozwiązań.

Na podane przez Państwa adresy e-mail Uczestników i Uczestniczek Olimpiady Cyfrowej, którzy/które awansowali/awansowały do II etapu zostały wysłane indywidualne linki, dzięki którym otrzymają dostęp do systemu.

Uprzejmie prosimy o sprawdzenie, czy wszyscy otrzymali wiadomość z linkiem. Jeśli któryś z Uczestników nie otrzymał wiadomości, prosimy o informację na adres olimpiada@nowoczesnapolska.org.pl najpóźniej do poniedziałku 16 listopada do godz. 10.00. Zgłoszenie problemu powinno zawierać:
* imię, nazwisko, adres e-mail Uczestnika, który nie otrzymał wiadomości z linkiem,
* imię, nazwisko, adres e-mail Opiekuna/Opiekunki (zgodnie z danymi z formularza zgłoszeniowego).

Przypominamy, że główną nagrodą w Olimpiadzie jest indeks Collegium Civitas na dowolny kierunek studiów oraz pokrycie kosztów rocznego czesnego.

W razie dodatkowych pytań prosimy kontaktować się z nami pod adresem olimpiada@nowoczesnapolska.org.pl lub pod numerem telefonu +48 515-502-666.

Z pozdrowieniami,

Zespół Olimpiady Cyfrowej
fundacja Nowoczesna Polska
