Szanowni Państwo,

Przypominamy, że już w najbliższy wtorek 20 listopada o godzinie 10.00 rozpocznie się I etap Olimpiady Cyfrowej.

Państwo jako Przewodniczący Komisji Szkolnej, zobowiązani są do wyznaczenia sali, w której odbędzie się Olimpiada i poinformowania o tym zarejestrowanych uczniów i uczennice.

Aby rozwiązać test, każdemu uczniowi i uczennicy potrzebny będzie komputer ze stabilnym łączem internetowym oraz zainstalowaną i zaktualizowaną przeglądarką lub urządzenie mobilne (np. telefon lub tablet) z dostępem do internetu.

Każdy uczestnik i uczestniczka otrzyma od nas w dniu dzisiejszym, na adres email podany przy rejestracji, indywidualny link, pod którym znajdzie zadania I etapu Olimpiady Cyfrowej.

Test będzie aktywny, pod wskazanym w linku adresem, przez 60 minut, czyli w godzinach 10.00 - 11.00.

Będzie się składał z 50 pytań wielokrotnego wyboru, które uczniowie otrzymają w losowej kolejności. Po udzieleniu odpowiedzi na dane pytanie nie będzie możliwości powrotu do niego i zmiany odpowiedzi.

Uprzejmie prosimy o sprawdzenie, czy wszyscy otrzymali wiadomość z linkiem. Jeśli któryś z uczestników lub uczestniczek nie otrzyma swojej instrukcji, prosimy o informację na adres olimpiada@nowoczesnapolska.org.pl. Zgłoszenie problemu powinno zawierać:
* imię, nazwisko, adres e-mail uczestnika, który nie otrzymał wiadomości z linkiem,
* imię, nazwisko, adres e-mail Przewodniczącego/Przewodniczącej Komitetu Szkolnego (zgodnie z danymi z formularza zgłoszeniowego).

Przypominamy, że zgodnie z Regulaminem, każdy zobowiązany jest do samodzielnego rozwiązania testu. Wszelkie działania świadczące o niesamodzielnej pracy poskutkują dyskwalifikacją.

Pod poniższym likiem znajdą Państwo protokół Zawodów I stopnia. Prosimy o jego wydrukowanie, wypełnienie, zeskanowanie i odesłanie do nas drogą mailową do poniedziałku, 26 listopada, do końca dnia.

http://olimpiadacyfrowa.pl/media/chunks/attachment/OC_protok%C3%B3%C5%82.doc

W razie dodatkowych pytań prosimy o kontakt z nami pod adresem olimpiada@nowoczesnapolska.org.pl lub numerem telefonu +48 22 465 15 35.

Przypominamy, że główną nagrodą w Olimpiadzie są indeksy Collegium Civitas oraz Akademii im. Leona Koźmińskiego na dowolny kierunek studiów oraz pokrycie kosztów rocznego czesnego.

Pozdrawiamy i życzymy powodzenia!

Zespół Olimpiady Cyfrowej
fundacja Nowoczesna Polska