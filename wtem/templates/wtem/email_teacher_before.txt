Szanowni Państwo,

Przypominamy, że już w najbliższy czwartek 23 listopada o godzinie 10.00 rozpocznie się I etap Olimpiady Cyfrowej i potrwa do godziny 11.00.

Państwo jako Przewodniczący Komisji Szkolnej, zobowiązani są do wyznaczenia sali, w której odbędzie się Olimpiada i poinformowania o tym zarejestrowanych uczniów i uczennice.

Aby rozwiązać test, każdemu uczniowi i uczennicy potrzebny będzie komputer ze stabilnym łączem internetowym oraz zainstalowaną i zaktualizowaną przeglądarką lub urządzenie mobilne (np. telefon lub tablet) z dostępem do internetu.

Każdy uczestnik i uczestniczka otrzyma od nas we wtorek 21 listopada rano, na adres email podany przy rejestracji, indywidualny link, pod którym znajdzie zadania I etapu Olimpiady Cyfrowej. Zadania będą aktywne w czasie trwania Olimpiady.

Uprzejmie prosimy o sprawdzenie, czy wszyscy otrzymali wiadomość z linkiem. Jeśli któryś z uczestników lub uczestniczek nie otrzyma swojej instrukcji, prosimy o informację na adres olimpiada@nowoczesnapolska.org.pl najpóźniej do środy 22 listopada do godz. 17.00. Zgłoszenie problemu powinno zawierać:
* imię, nazwisko, adres e-mail uczestnika, który nie otrzymał
wiadomości z linkiem,
* imię, nazwisko, adres e-mail Przewodniczącego/Przewodniczącej Komitetu Szkolnego (zgodnie z danymi z formularza zgłoszeniowego).

Test będzie się składał z 50 pytań wielokrotnego wyboru, które uczniowie otrzymają w losowej kolejności. Po udzieleniu odpowiedzi na dane pytanie nie będzie możliwości powrotu do niego i zmiany odpowiedzi. Na rozwiązanie całego testu uczestnicy będą mieć 60 minut.

Przypominamy, że zgodnie z Regulaminem, każdy zobowiązany jest do samodzielnego rozwiązania testu. Wszelkie działania świadczące o niesamodzielnej pracy poskutkują dyskwalifikacją.

W razie dodatkowych pytań prosimy o kontakt z nami pod adresem olimpiada@nowoczesnapolska.org.pl lub numerem telefonu +48 22 465 15 35.

Przypominamy, że główną nagrodą w Olimpiadzie są indeksy Collegium Civitas oraz Akademii im. Leona Koźmińskiego na dowolny kierunek studiów oraz pokrycie kosztów rocznego czesnego.

Pozdrawiamy i życzymy powodzenia!

Zespół Olimpiady Cyfrowej
fundacja Nowoczesna Polska